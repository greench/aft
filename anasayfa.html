<!-- Amatör Fotoğrafçılık Topluluğu tanıtım -->
	  <div class="row">
			<div class="span12">
			    <h2>Amatör  Fotoğrafçılık Topluluğu</h2>
			   <q>"Bir kişiyi elinde fotoğraf makinasıyla ( veya fotoğraf makinasını işleten'i ile) gördüğümüzde, bir tür avlanma davranışına tanık oluruz. Bunlar paleotik çağda tundrada avlanan bir kimsenin hareketleridir."</q>
<p></p>
<q>Vilem Flusser, 1983, "Bir Fotoğraf Felsefesine Doğru"</q>
<p></p>
<p></p>
<p>Son yıllarda avcı sayısındaki gözle görülür artış; beraberinde çeşitli sorunları da getirdi. Önceleri sadece bilim insanlarının ilgilendiği, zamanla belgeselcilerin, gazetecilerin ve sanatla ilgilenenlerin eline geçen fotoğraf makinesi, günümüzün en "popüler oyuncağı", en kolay ulaşılabilen, minimum teknik bilginin "üretmek" için yeterli olduğu bir aygıtı. Bu fotoğrafik üretimden bahsederken kelimeleri doğru seçmek gerekiyor, bulabildiğim en doğru tasvir fotoğrafın artık seri üretim yapan bir fabrikanın - dahası birbirinin aynı ürünler üretmesi gerekirken gün geçtikçe kalitesini düşürüp kötü taklitler üretir hale geldiğini rahatlıkla fark edebiliriz.- ürünleri haline dönüşmüş olduğudur. Bunun en önemli sebebi, fotoğraf makinesinin kullanımının bir fırça ya da keman yayı gibi ustalık gerektirmemesi. Makinenin temel parçalarının işleyişlerini , üstündeki tuşların ne işe yaradığını öğrenmek için birkaç saat ayırmak yeterli oluyor, dahası gelişen teknolojiyle beraber makine parçaları ve üstündeki tuşları öğrenmeye de gerek kalmıyor; tek tuşa basarak "tablo gibi fotoğraf"lar elde edebilmemiz, çeşitli efektleri üstüne eklenmiş, “eski”ymiş (Burdaki eskiyi tırnak içine almamın bir sebebi önümüzdeki yazılardan birinde eskinin görüntüsü tekrar moda olurken, bir çok şeyin ne kadar hızlı eskiyip değerini kaybettiğiyle ilgili birşeyler de yazacak olmam) görüntüsü verilmiş fotoğraflara sahip olmamız mümkün. Kötü taklit üretmenin kolaylığının yanına sanatla uğraşmanın ve sanat konuşmanın bir sosyal statü ve özgüven sağladığını da göz önünde bulundurursak, fotoğrafla ilgilenmenin, günümüzde dalga geçilen ateş başında akdeniz akşamları çalmakla aynı yere hatta fotoğraf makinelerinin gitarlara göre çok daha fazla işlevi otomatik olarak yaptığı (deklanşöre basmak hariç) göz önünde bulundurulursa daha da kötü bir yere geldiği söylenebilir. Fotoğrafın durduğu yer, işlevi ve magazinsel boyutu düşünüldüğünde Aft hala ağızdaki yara mı?</p>
			</div>
	
		    </div>
<!-- Amatör Fotoğrafçılık Topluluğu tanıtım sonu -->
